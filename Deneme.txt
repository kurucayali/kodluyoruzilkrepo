  

  İnsanlar veya şirketler yaptıkları işin karşılığını görmek ve bu doğrultuda ilerlemek isterler. 
Yapılan işin başarısı kısa vadede edilen ticari kazanç değil, uzun vadeli planların doğru yapılması, 
kazancın uzun süreler elde edilmesi ve müşterilerin ihtiyacına gerçek cevaplar vermesiyle elde edilmektedir. 

  Ürettiğiniz bir ürün veya verdiğiniz bir hizmet müşteriden karşılık bulduğu sürece devamlılığını sağlar. 
Günümüzde insanların yaşam tarzı ve hayat hızı, aldıkları bir hizmet veya bir ürün için vakit ayırıp bir 
anket doldurmasına, mail yazmasına engel oluyor.  Bu sebeple insanların yönelimlerini, tüketimlerini veri 
toplama yoluyla takip etme ihtiyacı doğmuştur. 
  
  Veri kişinin kullandığı bir uygulama ile ziyaret ettiği veya satın aldığı ürünleri aracılığıyla toplanabilir. 
Burada verinin toplanması kadar, doğru analiz edilmesi de önemlidir.  Kişinin bir sonraki uygulama ziyaretinde 
satın alma eğilimine göre kampanyalar sunulabilir. 

  Verilerin toplaması, analiz edilmesi, algoritmalar oluşturup tahminler yapılması hayatın her alanında 
kullanılmaktadır. Perakende satışlar sadece basit bir örnek olacaktır. Endüstriyel üretimde, yeme içme 
hizmet sektöründe, reklam ve pazarlama alanlarında, kullandığımız otomobillerde bile veri biliminin izleri 
var ve hayatımızın içine dahada girmeye devam edecek. 
